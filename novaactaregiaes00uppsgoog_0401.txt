37⁷

muni versantur. Is quoque optima quaeque ex illis sibi sumat oportet, eaque
vitae generi, quod elegerit, convenientissima; quamquam eorum facile acces·
serim sententiae, qui statuunt, qui hoc solum studeat, ei non esse ad animum
bonis artibus imbuendum erudiendumque ullam litterarum antiquarum partem
prorsus necessariam, nedum ei, qui ad artem quampiam quaestuosam exer·
cendam vel ad opificium aliquod factitandum praeparari se cupiat.

Nam si quaeritur de rebus modo ipsis, quae litteris antiquis continentur,

hae quidem duobus modis percipi cognoscique possunt, aut ex archetypis
aut ex interpretatione.

Qui linguas veteres studio patrocinioque amplexi sunt‘et qui contra
rerum ipsarum, quae litteris continentur, et earum imprimis, quae ad vitae
usum referuntur, scientiae exstiterunt propugnatores, inter se diu disceptarunt,
num esset aliquid, necne esset, quod inter conversa et archetypa magnopere
differret. Ad quod simpliciter, ut aut ajas aut negeS, non possis respondere.
Nam si in iis, quae translata sunt, nihil aliud requiras, nisi res ipsas per se,
'et earum magis, ut ita dicam, genera et notiones quam formas et quasi
facieS, fatear me sic sentire, veterum illorum scripta quaelibet posse in lin-
guam quamviS, modo non incultam, transferri. Quamquam enim saepenumero
usu venit, ut una lingua careat vocabulo, quod habeat altera, ut quum est ver-
bum aliquod Latinum, cui Suecanum respondeat nullum et vicissim retrorsum,
et unius alicujus linguae vocabulum non plane idem valeat atque in altera con-
similis notionis verbum, ita ut subtilius disputans audeas contendere, voca-
bula ejusdem significationis, ut perhibentur, linguarum diversarum non plane
idem significare, sed potius habenda esse in synonymis linguae quusdam uni-
versae, quam fingas ex cunctis constare linguis - sed tamen baec tanta
interpretandi difficultas ac prope impedimentum quodam modo superari potest;
nam rerum si non facies et quasi vultuS, tamen vis ipsa i. e. notiones gene-
rales quavis fere lingua exculta reddi exprimique possunt, et si quando acci-
derit, ut lingua ejus», qui interpretabitur, proprio vocabulo aliquo, quod
opus sit, careat, is tamen archetypo illo, tamquam termino technico, quem
vocant, retinendo rem facile expediet.

Contra ea, si quis in rebus cognoscendis cupiat versari ita, ut non
solum res quasque generatim comprehendat ac percipiat, sed etiam, quicquid
in illis proprium et singulare est, animadvertat et apprehendat, quo utroque
servato cernat Romanorum gentis populique morem insitum, sensus, studia,
quae sunt omnia litteris illis linguaque ipsa vere ac proprie expressa, tum vero
archetypo opus est; quandoquidem orationis antiquae omnisque veterum
humanitatis species et quasi color interpretando transferri non potest„

