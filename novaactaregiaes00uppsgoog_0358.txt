334

supra in descriptione commemoravimus, cum de conceptaculorum sporis nil dicat
Sonder, pro conceptaculis sev scaphidiis habuisse videtur, unde magna illa in
mea et Sonderi planta fructificationis discrepantia.

Fucus decipiens Turn. Hist. t. 166 omnibus sere auctoribus ignota species„
quid sit re vera, parum constat. Eam cum H. Sonderi quandam prodere ana-
logiam jam suspicatus est J. Ag. Ι. e. Descriptio Turneri in nostram plantam
non male cadit in essentialibus. Sed planta Turneri vesiculis caret et receptacula
axillaria describuntur. Si autem, ut in Cystophora monilifera multisque aliis spe-
ciebus, vesiculae et adesse et desiderari possunt, idem et in hac specie accidere
potest3 immo coram oculis habeo Cystoph. Sonderi J. Ag. specimen. in quo
nulla adest vesicula, ut hac in re nulla difficultas. Turnerum denique, cum in·
terdum dormitet summus Homerus, receptacula saepe congesta axillaria babuisse —
quamquam et ea sparsa describit - vix impedire potest, quominus sit planta illa
Turneri, sive Fucus decipiens, eadem species ac Cystophora Sonderi J. Ag.
Quod si verum sit (nec dubitemus), hujus plantae synonymia haec est:

Fucus decipiens Brown.
Sargassum flaccidum Sond. Alg. Preiss. p. 17.
Cystophora Sonderi J. Ag. gen. et sp. p. 247.

Ne nimis in augurando circumvagari videar, de Cystophora flaccida (Labill),
C. verruculosa (Mart) et Sargasso capillaceo Hook et Harv et J Ag. l: c.
p. 247-49, omnibus, si quid video, ad nostrum genus pertinentibus et speciei
supra descriptae forsan proximis, nil dicam, unam l. alteram ad non optime di-
stinctas species esse referendam, suspicione ductus.

2. Panto-tmen SPARTIOIDES (Bt-own).

Ad littora sinus Port Phillip Novae Hollandiae, ceteris affinibus, ut
videtur, rarior.

Callus radicalis hemisphaericus, sulvus, unciam sere diametro aequans, ex
quo plures caules egrediuntur. Caulis basi tereti-compressus mox omnino planus,
usque 4 lineas latus et sere unam crassus, ramos utrinque e margine emittens.
Rami semiunciam distantes, basi margine utrinque ramulis defractis aculeato-
verrucoso. Specimina, quae mihi adsunt, non ita sunt completa, ut descriptionem
absolutam dare possim, et juniora cum desint, an hujus speciei prima evolutio
sit omnino eadem, quam in priori specie descripsimus, dicere non licet. Propter
caulem primarium, ut in priori specie, planum et e margine ramiserum, quin ad
nostrum genus pertineat, non est dubitandum.

IV. CAULOCYSTIS Aresch.
Caulis primarius e callo radicali solido subhemisphaerico exsurgens

 

