390

Hoc modo litterarum illarum studia et sui juris exsistent et semper
vigebunt. Damni quidem id fortasse contrahent, ut, id quod supra exspe-
ctandum magis quam dolendum indicavimus, minuatur nonnihil numerus
eorum, qui ad scientiam illarum incumbant; sed contra id facient lucri, ut,
explosa inanium rerum sollicitudine studioque omni ad normam rectae ra-
tionis revocato, in litterarum illarum ipsiusque linguae cognitione plus plus-
que proficiatur et meliores etiam paullatim evadant ii, qui ad id genus do·
ctrinae animum adjecerint. Ita de alieno jure nihil illa usurpabunt, de suo nihil
remittent; atque erit in his etiam studiis probitas illa praeclara et ipsis
quoque perutilis. Et hac quidem haud sane violenta studiorum quasi in-
stauratione statuque mutato meliore jam loco erunt litterae lpsae. in quibus
quamquam non omnes omnino doctrinae studiosi praecipuam ponent curam,
tamen, quod majus est et ad studii universi fortunam valentius, illarum stu-
diosi jam jamque erunt conscii, quae in illis sit virtus, quae praestantia,
qui locus earum, qui velut fines consecrati, quibus nequeant expelli; et
quae olim litterae in levissimis quibusque rebus vilissimisque exornandis ac
decorandis adhibebantur, posthac propter se ipsae et, ut rei gravitas di-
gnitasque postulabit, ingenue et serio colentur.

Sed forsitan quis quaesiverit, num sperare liceat apud nos quoque
fore, qui ad scientiam antiquitatis veterumque doctrinae omnis aliquid de
suo conferant? an nostri homines, de incremento philologiae antiquae se-
curi, nihil aliud agent, quam ut, quae invenerint exteri aut inventa per-
fecerint, assumant- sibi atque annotatione quapiam persequantur? Et quum
apud vicinoS, qui nobis sunt vel terrarum situ vel gentium cognatione fini-
timi, Vir ille ingenio ac doctrina excellens et sui celebritate nominis et
discipulorum nobilitate ostenderit, sub septentrionali etiam coeli plaga nasci
ingenia, quae in illo litterarum genere minime sint inferiora iis, quae pro-
piore sole quasi nutriuntur, Suionumne gens sola careat hominibus, qui idoneis
ad tantum decus aemulandum praediti sint animi ingeniique virtutibus, nec
aliud opus nostratibus relictum, quam ut, quae peregrina atque aliena sint,
faciant sua haereditatisque quodam jure vindicent?

Idonea non defuisse nec defore ingenia, eo magis confidere licet,
quod ex hoc populo fuerunt, qui praeclara industria et opere nonnullo edito,
tanquam verecundo exempl0, fidem fecerint, nostrates etiam ut in iis disci-
plinis, quae sunt in pervestigatione naturae positae, ita in studiis litterarum
antiquarum posse cum exteris hominibus arte ingenioque quodam modo conten-
dere. Sed talia non poterunt ingenia iis excoli temporibus, quibus qui ma-

 

