378

Et eo quidem nomine per me licet liberrime contendas, scripta veterum
non posse in aliam linguam transferri.

Sed talis rerum antiquarum ex ipsis archetypis tracta cognitio et acumen
ingenii et naturalem quandam animi ad id genus studii propensionem et mul·
, tum operae laborisque requirit. Eumque laborem subeat nem0, nisi qui his
studiis se totum dedat, aut si cui, ut in arte, quam elegerit, docte scienter-
que versari possit, tum litterarum tum linguae Latinae aliqua opus sit cognitio.
Sic judicantes hoc nobis videmur recte concludere, cum de rerum, quae in
litteris Romanorum insunt, scientia quaeratur, illorum utrisque necessariam esse
litterarum archetyparum cognitionem3 hos autem, qui nihil nisi communem
illam eruditionis humanitatisque commendationem consectentur, et commodius

et magis utiliter bono aliquo uti interprete.

Sed antequam hunc de interpretatione locum relinquam, apponendum
mihi videtur statuendamque, ne recentioris quidem cultus atque humanitatis
quemquam posse altiorem gradum ascendere sine aliqua linguae Latinae at-
que adeo Graecae scientia. Tot enim vocabula tam Graeca quam Latina,
quae jam nou solum tamquam termini technici, sed paene pro domesticis usur·
pentur, in sermonem nostrum omninoque in linguas recentiores vel temeritas
admisit vel arcessivit inopia, ut litterae, quaecumque erunt, in quibus insint illa
— et insunt quidem ubique fere, etiam in «actis diurnis» -— satis intelligi non
possint, nisi praecedente aliqua Linguarum Graecae et Latinae notitia. Hoc
ita esse non facile fatentur, qui inchoata quadam rerum notionumque com-
munium intelligentia superbiunt — molestum enim est fateri — sed foeminae,
eaeque ingenio et animi cultu excellentes, ingenue fatentur et de eo, quod
desint ipsis illa doctrinae elegantioris fundamenta, queruntur etiam. Frustra
est, quod quis dixerit, non interposita ulla litteras antiquas discendi mora
et difficultate rem facile posse expediri eorum frequentiore usu instrumen—
torum, quae jam ad omnia brevissime degustanda inventa sint; modo lexica
realia, modo opera encyclopaedica appellarunt. Nam nec insunt omnia in o-
peribus istiusmodi, neque his recte uti, cum opus est, satis sciunt, quiscien-
tia usuque litterarum antiquarum omnino carent, et maturiore aetate hoc ne·
gligunt fastidiose, quoniam ea aetate res ipsas cognoscendi studium vehemen-
tius est, quam ut, qui rem ipsam quampiam quodam modo sibi percipere vi-
deatur, quae vis sit propria vocabuli alicujus vel formulae loquendi, quae-
rere curet aut pensi habeat in re non prorsus necessaria, ut judicat, tempus
terere. Ex quo efficitur ut, qui nulla imbutus sit litterarum antiquarum scien—
tia, legere non possit quicquam his ipsis temporibus scriptum, sive philo—
sophiae aliqua scriptio sit, sive de rebus publicis civilibusque disputatio, sive
poema aliquod, sive fabula Romanensis, quae vocatur, quin crebro incidat

 

