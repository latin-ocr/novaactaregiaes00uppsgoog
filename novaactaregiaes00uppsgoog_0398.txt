*H

eligatque, aperte indicare et, quoniam non fere exsistunt sententiae inter
se plane oppositae, nisi si qui utrinque inciderit aut error aut pervicacia,
quonam medio quasi itinere et contrariarum reconciliatione opinionum aut
alia quapiam sua via ad certam ac stabilem sententiam pervenerit. Nam
jubet quemque officii religio, nisi recti conscium instituti, nihil quicquam
suscipere. Tum suadet probi animi modestia ut, nisi sis in numerum eorum
referenduS, quos paucissimos ingenio excellere voluerit natura, diligentissime
considereS, qua ratione et quibus muneris quasi regionibus circumscriptam
operam tuam possis aliquo cum fructu navare, ne nimis multa aut nimis
magna aut quae non maximi sint ponderis animo amplexus vires absumas ita,

ut litterarum studiis parum consulas.

 

374

Haec quum paucissimis, sicut postulabant temporis angustiae, de lin-
guae litterarumque Latinarum indole atque usu dicere instituissem, illa duo
mihi videbantur proponenda, unum ut perquirerem, quid illae hodie ad
rationem doctrinae universae et vitae hominum communis haberent momenti
ponderisque, alterum ut, boc cognito et constituto, de singulis philologiae
Latinae, quae dicitur, partibus et quasi muneribus dissererem. Quorum illud
cum circumspicerem et reputarem, videbar mihi reperire, linguae litterarum-
que illarum momentum bodie quoque esse maximum, nec absurde prorsus
sperari olim futurum, ut nova quaedam illarum effloresceret quodam modo
aetas aurea, non pristina illa quidem, sed alia, genere ipso non admodum
diversa, at non prorsus eadem et huic aetati convenientior. Hoc autem vel
ideo existimabam me recte judicare, quod studia illa et necessaria essent
multis et perutilia etiam plurimiS, vel propterea quod, quantumcumque jam
operis ac laboris exanclatum esset, tamen mirum quantum restaret, in quo
philologis, qui dicuntur, foret desudandum. â€” Sed litterae ipsae quid adferant
vel utilitatis vel necessitatis et quantam praebeant laboris fructuossissimi sus-
cipiendi copiam, id utrumque ex iis, quae sequentur, quodam modo appa-
rebit.

Litterae antiquae, quae classicarum nomine appellari solent, sunt maxime
Graecorum et Romanorum, idque nomen in illis significandis usurpandum
jam pridem censuerunt docti homineS, vel propterea quod essent prae ceteris
illorum temporum excultae, vel ideo quia contineretur ipsis maximarum rerum
copia et varietaS, aetatum illarum vis omnis doctrinae atque humanitatis.

Iidemque non minus recte judicarunt, litterarum antiquarum studia
esse vel propter se colenda, quatenus esset doctrina per se ipsa amplectenda,
eoque nomine illa studia iis modo, qui et ipsi elegantioris doctrinae studiosi

