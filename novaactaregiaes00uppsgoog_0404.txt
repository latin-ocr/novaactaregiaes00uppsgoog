,ΗΡ-τῇ

380

nus sive defensionis sive excusationis adbibere, ut asseverent, si careant schola
egressi earum scientia rerum, quae ad usum vitae agendique prudentiam
pertineant, hoc damnum compensari mentis illa celeritate, illa cogitandi exer-
citatione atque adsuetudine, illa sentiendi judicandique quasi maturitate, quae
discendis linguis antiquis comparetur. At frustra talia perhibentur. Est enim
ad intelligendum difficile, qui fieri possit ut, quibus in rebus mens versetur
sine studio et delectatione, sine attentione animi, sine intelligentia, ex iisdem
rebus praeclarus aliquis laboris capiatur fructus, qui ita demum percipitur,
si propria naturae bona doctrina fovet et in id potissimum ingenia, quo ten-
dunt, adjuvantur.‘) Neque vero litteris Latinis solis potest acies ingenii acui:
acuitur quolibet non illiberalis doctrinae genere, ita ut quis iisdem studiis et
mentis exercitationem et rerum scientiam adipiscatur, id quod in omni in-
stitutione, quantum judico, summum ac praestantissimum est.

Sed numero eorum, qui ad illarum litterarum studia incumbent, paul-
lulum imminuto, horum decus ac momentum non minuetur. Nec elevabitur
eo, quod quidam opinionis errore capti dictitant, superiorum industria
philologorum iis, qui nunc sint, propemodum jam praereptam esse potestatem
aliquid navandi. Hoc enim isti sibi persuaserunt, in litteris illis doctissimo
cuique nihil fere esse relictum, in quo elaboret ac proficiat: illarum studiosis
omnem discendi quasi campum jam esse pervestigatum et unum docendi opus
restare. Sed cuicumque res ipsa notior est, quam non recte judicent isti,

’ non ignorat. Nam pernotum est, artis vere criticae, quae dicitur, non ad-

modum alte repetenda esse primordia, et exinde quamquam et in hac arte
et in exploratione omni pervestigationeque litterarum linguaeque Romanorum
multa praeclare effecta sint, tamen ita profectum esse, ut in magno illo opere
universe, quod instituerunt philologi, omnia fere inchoata, prope ad perfec-
tionem adducta multa, nihil fere absolutum consummatumque reperias3 id
quod separatim in singulis fere philologiae partibus cernere licet.

In scriptis veterum interpretandis - ut ordiamur ab ee, quod anti-
quae omnis humanitatis studia et initium habent et finem — magna jam diu
cernitur industria et incrementum. In qua parte philologiae quum antea
docti homines operam navassent strenue illi quidem semper, sed liberius
interdum et quodam modo separatim ab iis, qui in aliis partibus versarentur,
et magna saepenumero cum temeritate multa ac varia ausi essent, deinde
insignem adhibere diligentiam ac cautionem et ceterorum studiose, criti-
corum imprimiS, prudentiam <leoninamque sibi adjungere coeperunt. quue
non minime curarunt, ut in sententiis veterum explicandis textu, qui dicitur,

‘) Cous. Quinct. Inst- Orat. 2. 8.

 

 

 

