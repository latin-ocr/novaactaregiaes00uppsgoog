381

certo et explorato niterentur. Quo· studio etiam effectum est, ut Jam scripta
Latina habeamus ab iis interpretata , qui ipsi in verbis veterum ad fidem
librorum manu scriptorum restituendis inque ‚novis emendatisque librorum
exemplaribus edendis elaborarint. Interpretandi autem labor ille tantum abest
ut absolutus J‘am sit, ut contra diuturnus ne dicam infinitus fore videatur, id
quod eo magis sumere licet, quod vel in quavis fere librorum antiquorum
pagina etiamnum haerent interpretes vel quod iis non semper contingit sen-
tentiam suam, saepe conjectura magis non satis probabili quam certa ratione
fultam, idoneis argumentis defendere. Huc autem si accesserit ea non iniqua
quidem, at severissima acuminis et diligentiae postulatio, ut qui vertat, tenu·
issima quaeque in verbis significationum discrimina animadvertat, observet,
exprimat, quantulam librorum antiquorum partem adhuc credideris vere esse
interpretatam?

Criticorum autem, qui proprie dicuntur, hujusmodi munus esse, in
quo labor ille numquam, aut certe sero sit desituruS, quum loci sint in lit-
teris universis paene innumerabileS, apud singulos fere scriptores certe per·
multi, in quibus verba archetypa nondum constent, plerisque notissimum est.
Neque enim novus solum labor usque emergit, 'sed exanclatus jam dudum
redintegrandus est. Nam illa m mutatione verborum ex vana conjectura emen-
dandi temeritaS, quae multa et varia opinionum commenta attulit ac stabi-
livit, cedit jam illi scripturam immutandi prudentiae, quae librorum, quot—
quot exstant, optimorum manu scriptorum justae aestimationi comparationique
debetur. Quae Jam pridem sunt typis exscripta, summa cura et diligentia

recognoscuntur, et ipsa manu scripta denuo examinantur accuratissime. Et·

magna illa industria Criticorum adjuvatur studio et sollertia eorum, 'qui in

ceteris disciplinae partibus'versantur, omnesque jam, in quamcumque partem ’

suum quisque studium confert, probe intelligunt, quam fructuosa sit et vero
necessaria societas communioque laboris Deinde studium illud acerrimum
Grammaticorum, qui jam in rebus vel maxime reconditis et abstrusis di·
sciplinae suae ita subtiliter versantur, ut opera eorum latissime pateat et pro-
sit in omnes parteS, multum sane arti criticae adfert adjumenti, ita ut vicissim
opitulando debitum solvat: sciunt enim perbene Grammaticis se in arte sua
ita demum posse aliquid proficere, si singulis veterum scriptorum vocabulis
examinatis oratione certa et explorata nitantur. Atque, ut brevi praecidam,
hoc vere mihi videor contendere, nullum esse munus philologiae, quod ma-
gis aut acumen ingenii aut doctrinam exquisitam requirat quam illud criti'-
cum, et artem illam, in qua illud versatur, quum nequaquam eo nomine

sui juris sit, ut ex ceteris universae disciplinae partibus nihil pendeat, tamen
50

Ξ

 

