18

Lentinis, solus collegit Cel. OERSTEl), ad viva specimina depinxit, simulque in
spiritu vini servavit. Tam ob genera et subgenera perennatura‚ inter illos felici-
ter stabilita, quam characteres magis constantes Agaricinos rite determinare,prae-
sentibus completis exemplaribuS, facilius est, quam Polyporeos‚ longe magis mu-
tabiles, quorum dispositio ad pileum centralem‚ lateralem, sessilem et resupina-
tum maxime fallax est. Eadem enim species v. c. Pol-ypona- versicolor sub o-
mnibus his formis occurrit. Cum plurimae definitiones ad specimina singularia
Musaeorum propositae sint, facile intelligitur, quam parum ad specierum deter-
minationem et specificam differentiam dijudicandam sufficiant sine amplissima ex-
perientia variationis legum inter indigenoS. Ex his rationibus ex magna parte
pendere fingimus immensum novarum specierum numerum ultimis lustris propo-
sitarum, quarum dimiduum saltim numerum vel synonyma vel jam descriptarum
sistere lusuS, siue temeritate enuntiare ausim, quamvis multae, quarum locus et
affinitas in genere tam vasto haud indicata sunt, sine ectyporum comparatione
numquam determinare liceat. Minus igitur studui novas proponere species (quis-
que alius ad specimina praesentia plures facile determinasset, at omnes minus
claros tacite seponendos judico), quam affinitatem propositarum explorare, nam,
bene observante jam Caesalpino‚ »ignoto loco proprio omnis descriptio, etiam
accuratissima, fallit». Non ,satis est speciem ignotam sub nomine novo describere,
sed hanc tamdiu in animo volutare, donec nexus cum omnibus jam rite cognitis
plene elucet. Praecipuum laborem in stirpibus naturalibus figendis hinc deposui.

Gravissimas ad Polyporeorum gregem symbolaS, ut fungorum in genere,
ultimis lustris proposuit Rever. BERKELEY, quare maximi momenti censui, ut
hujus species cum meis componerentur. Hinc ab amicissimo Viro rogavi, ut in-
tegram suam novorum Polyporeorum collectionem mitteret, qui precibus ra-
ra liberalitate adnuit. Multiplicem inde hanc disciplinam hausisse fructum spera-
mus; primo omnium ab utroque nostrum propositarum specierum differentia est
comprobata in suturae generis expositionis fundamentum3 porro viginti circiter
specieS, quas pro indescriptis habui, in hac collectione cum voluptate recognovi
una cum quibusdam priscarum synonymis; tandemque omnes ejus species in ac-
curatius nunc limitatis stirpibus inserere licuit.

