379

in vocabula, in formulas loquendi, in translationes verborum, in alia deni-
que. quaecumque erunt, dicendi ornamenta, quae unde sumpta sint aut quo

spectent valeantve, prorsus ignoret.

His paucis allatis intelligere jam licet, quanam probabilitate nitatur
judicium eorum, qui dictitarunt et etiamnum dictitant, litterarum Latinarum
studia jam, ut ita dicam, partes suas transegisse. Sed qui hac fere voce
utuntur, si idem dicunt omneS, tamen non idem prorsus sentiunt. Uni enim,
quum non temere opinentur, linguam Latinam, olim quoddam quusque di-
sciplinae tractandae tradendaeque instrumentum, ad eam rem adhiberi jam
dudum desitam esse, non dubitant postulare, ut litterarum Latinarum studia
«paullulum recedant», id est, de possessione sua sive vetusto jure decedant3
alii, qui longius sunt in alteram partem progressi, inconsulte ac temere cen·
sent, studia illa jam quidem ex scholis rectius exsulare. Quae judicia inter
se admodum diversa, qualia sint, non est ad disceptandum difficile. Illud
enim, caute subducta ratione, probari potest, hoc nullo prorsus modo. Illud
quo valeat, videre mihi videor, nec valde improbo. Quum enim sint digna illa
studia, in quibus habitent omnique vita commorentur, qui illis natura sint
apti deditique, quumque sint necessaria iis, quicumque vel disciplinam ali-
quam tractare volent, cujus in illis nitantur primordia ac fundamenta, vel
linguas recentiores perdiscere concupiscent aut hujus humanitatis vim penitus
percipere studebunt, tamen illis studiis non debent, ceterorum damno, in scho-
lis nimis longa addici discendi tempora -- quod ipsum jam minus est neces-
sarium, si quidem emendantur in dies libri illi, quibus tamquam docendi in-
strumentis utantur praeceptoreS, et meliores multo, quam quae ante fuerunt,
repertae sunt viae ac rationes instituendi — nec alii debent, nisi qui naturae
quadam propensione ad illa studia feruntur, in iis elaborare. Quod si faciunt
alii, hoc faciunt non suo commodO, sed paene dixi litterarum ipsarum de·
trimento. Quod ipsum usu satis compertum est. Quam enim multi adole-
scentuli ad subsellia Academica accesserunt, qui, decennio fere in schola cou-
sumpto, in qua meliorem ineuntis aetatis partem litterarum Latinarum studio
dicatam transegerint, in cognitione earum tantulum assecuti essent, ut ipsorum
scientia vix posset approbari? Esto, ut in quibusdam animadvertere licuerit,
eos non bona institutos fuisse disciplina: tamen in aliis apparuit, eos litteris
illis invita, ne dicam pingui Minerva, ut aJunt, operam dedisse. Nec quis-
quam sacile negaverit, quod tempus isti in illis studiis consumpsissent, id
utilius potuisse eos 'adhibere in aliis fortasse litteris, certe in alio genere
operae ac laboris, unde in omnem vitam, quae severa res est, aliquid boni
ac frugiferi redundasset. Solent quidem, quibus ne talis quidem displicet
studiorum eventus, in istis adolescentulis «non fautrices nactis Musas» id ge-

