876

gubernanda republica, de legibus constituendis, de jure dicundo scripserunt,
itemque quicquid in arte illa dicendi vel rhetores vel oratores, in carmini-
bus effecerunt poetae, ea ad omnem posteritatem maximi erunt momenti.
Quod idem non poterit satis scite ac prudenter dici in omnibus litterarum
illarum partibus.

Nec vero optima illa et magna sane litterarum illarum pars ab omni·
bus potest tantidem aestimari. Neque enim copia illa rerum, quae litteris
illis continentur, omnibus est, ut ita dicam, eodem loco ac nomine ad discen-
dum proposita. Aliter videlicet in cognitione rerum antiquitatis versabitur is,
qui in illis summa omnia ducet posita nec majus quicquam quaeret, quam
ut in illo genere scientiae excellat, aliter is, qui doctrinam quidem con·
sectabitur, sed in alio quopiam artium litterarumque genere; aliter is, qui
nihil aliud intuebitur, nisi ut in vita communi et vulgari hominum consuetudine
non videatur eruditione carere.

Quicumque litterarum antiquarum scientia excellere volet idque genus
laudis persequetur, ei illarum omnium unum quoddam quasi corpus erit,
cujus membra sive partes nequeant divelli et separari. Ei sunt litterarum
illarum genera omnia partesque cognoscenda, eundemque oportet scire, qnae
sint optima in illis, quae minoris aestimanda3 quae sint genera scriptioniS,
in quibus maxime suos esse contigerit Romanis, in quibus contra sese ad
imitationem Graecorum prospere aut secus contulerint, in quibus denique,
tirociniis male positis, nihil fere potuerint efficere. Itemque oportet eum,
de quo loquimur, quem litteris Romanorum plane eruditum fingimuS, non
solum linguae ipsius scientia imbutum esse resque ipsas, quae litteris con·
tinentur, comprehensas ac notas habere, sed veteris illius humanitatisvim om·
nem populique indolem ac morem, instituta et studia, universam vitae con-
suetudinem, omnia denique, quae civium hominumve fuerunt, comprehensa
penitusque percepta tenere. Eique non magis una classica illa, quam dicimus,
dicendi forma quaeritur, quam aureae, qnae vocatur, aetatis litterae pro-
positae solae sunt: omnia litterarum genera atque aetates ad eum pertinent:
opera illa artis oratoriae non minus quam rernm gestarum monumenta,

memoria rerum antiquarum pariter ac carmina poetarum, ut aetas illa aurea,
ita tempora inferiora.

In eadem illa rerum copia aliter versatur is, qui non in illis, sed in
alio quopiam genere doctrinae laudem quaerit. Ei sunt ex litteris universis

optima quaeque excerpenda et partium facienda electio pro indole et ratione
artis ejus, quam sibi sumpserit, in qua elaboret.

Hoc idem valet ιιι illum, qui adhibendo litteris studio nihil aliud quae·
rit, quam ut ne hebes sit rudisque reru'm earum, quae in vita hominum com

 

